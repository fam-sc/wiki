# Стипендія ФПМ

>Стипендія – це грошове заохочення від держави для студентів бюджетної форми за успішне навчання.

## Стипендія на ФПМ поділяється на декілька видів:

### Академічна:
+ звичайна: 2000 грн;
+ підвищена: 2910 грн:
+ Кабінету Міністрів України: 4000 грн;
+ Президента України: 4400 грн;
+ Верховної Ради України: 4400 грн.
### Соціальна:
+ діти-сироти та діти, позбавлені батьківського піклування (до 18 років): 4250 грн;
+ особи з числа дітей, позбавлених батьківського піклування (до 18 років): 4026 грн;
+ особи, які в період навчання у віці від 18 до 23 років залишилися без батьків (батьки яких померли/оголошені померлими, загинули або пропали безвісти): 4026 грн;
+ інші отримувачі соціальних стипендій: 1180 грн.

## Алгоритм призначення академічної стипендії
  Стипендія виплачується один раз на місяць призначається на один семестр на основі рейтингу успішності студентів бюджетної форми навчання усього потоку. У першому семестрі вашим рейтинговим балом буде конкурсний бал, на основі якого ви вступили до університету. 

 Протягом подальшого навчання рейтинговий бал за кожен навчальний семестр буде рахуватись наступним чином: *Рейтинг успішності = 0,95\*середній бал + 0,05\*додаткові бали*. Наприклад, середній бал студента дорівнює 96, також цей студент набрав 38 додаткових балів, отже, його рейтинг складає 0,95*96 + 38*0,05=93,1. 
 > Зауваження: рейтинг успішності буде містити лише тих студентів, які склали сесію без перескладань, тобто якщо студент був хоча б з одного предмету на додатковій сесії, він автоматично не матиме права отримувати академічну стипендію.

 В залежності від кількості студентів бюджетників буде оголошена кількість стипендіатів (студентів, що отримують стипендію), але чим вище місце в рейтингу ви займаєте, тим більше шансів отримати стипендію.

## Академічна стипендія
+ 1.Звичайна (2000 грн): призначається першим за рейтингом 40% студентів від кількості усіх студентів бюджетників потоку денної форми навчання, які склали сесію в основну відомість (без перескладань). 
Наприклад, на потоці навчаються 80 бюджетників, тобто звичайну стипендію будуть отримувати перші 32 студенти за рейтингом.
+ 2.Підвищена (2910 грн): призначається першим за рейтингом 25% студентів від кількості стипендіатів. Однак додатковою умовою є високий рейтинговий бал – не нижче 85. 
Наприклад, на потоці звичайну стипендію отримують 32 людини, отже, підвищену стипендію матимуть право отримати 8 студентів.
+ 3.Кабінету Міністрів України, Президента України, Верховної Ради України (4000 грн, 4400 грн та 4400 грн відповідно): призначаються за особливі успіхи в навчанні, науковій роботі тощо. Детальніше: [за посиланням](https://dnvr.kpi.ua/2024/06/27/%F0%9F%93%AF-%D1%83%D0%B2%D0%B0%D0%B3%D0%B0-%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%8F-%D0%BF%D1%80%D0%BE-%D0%B4%D0%B5%D1%80%D0%B6%D0%B0%D0%B2%D0%BD%D1%96-%D1%96%D0%BC%D0%B5%D0%BD/). 


## Соціальна стипендія
 Ознайомитись з правилами призначення соціальних стипендій можна за наступним посиланням: за посиланням.

## Як зрозуміти, чи отримаю я стипендію?
 На [сайті ДНВР](https://dnvr.kpi.ua/stupendiya/) перегляньте кількість стипендіатів та рейтинг вашого потоку. Якщо ваше місце в рейтингу успішності менше або дорівнює кількості стипендіатів – вітаємо, ви будете отримувати стипендію!



## Як вийти на стипендію?
 Вчитися, вчитися і ще раз вчитися! Все залежить від того, наскільки високо ви знаходитесь у рейтингу успішності,  левова частка вашого рейтингового балу залежить від результатів сесії. Однак додаткові бали можуть бути приємним бонусом і збільшити рейтинговий бал до 5 балів (максимальна кількість додаткових балів за семестр – 100).

> До речі, перший семестр в якості рейтингу будуть використовуватись ваші бали з НМТ.


## Що таке додаткові бали?
 Додаткові бали – це заохочення за позанавчальну активність: участь у гуртках, перемоги в олімпіадах та конкурсах, студентський активізм тощо. Детальніше: [за посиланням](https://dnvr.kpi.ua/2024/05/06/8932/).



## Куди і яким чином буде надходити стипендія?
 Стипендія надходить в кінці кожного місяця на банківську картку, яку потрібно оформити на початку вересня. 

 Для оформлення стипендіальної картки необхідно слідкувати вказаними у розділі “Корисні посилання” тг-каналами, де в потрібний час буде надана уся необхідна інформація. Але не потрібно завчасно займатися цим питанням – дочекайтеся офіційних повідомлень.



## Чи можу я змінити банківську карту для отримання стипендії?
 Так, це можливо тільки після першого отримання стипендії на карту банка, який закріплений за факультетом. ФПМ співпрацює з ПриватБанком, тому коли ви отримаєте першу стипендію на карту цього банку, маєте право змінити карту та/або банк за власним бажанням. Детальніше: [за посиланням](https://t.me/kpischolarship/357).

## Корисні посилання: 
+ 1.[Сторінка ДНВР про стипендію](https://dnvr.kpi.ua/stupendiya/) – містить всі нормативно-правові документи та рейтингові списки студентів 
+ 2.[Тг-канал відділу стипендіального забезпечення](https://t.me/kpischolarship) – повідомляє про надходження та затримання стипендій на картки 
+ 3.[Тг-канал ДНВР](https://t.me/dnvr_31) – повідомляє про призначення додаткових балів, терміни оприлюднення рейтингів успішності та багато іншого
+ 4.[Правила призначення соціальних стипендій](https://dnvr.kpi.ua/wp-content/uploads/2023/09/%D0%9F%D1%80%D0%B0%D0%B2%D0%B8%D0%BB%D0%B0-%D0%BF%D1%80%D0%B8%D0%B7%D0%BD%D0%B0%D1%87%D0%B5%D0%BD%D0%BD%D1%8F-%D1%81%D0%BE%D1%86.-%D1%81%D1%82%D0%B8%D0%BF.pdf)
+ 5.[Інформація про іменні стипендії](https://dnvr.kpi.ua/2024/06/27/%F0%9F%93%AF-%D1%83%D0%B2%D0%B0%D0%B3%D0%B0-%D1%96%D0%BD%D1%84%D0%BE%D1%80%D0%BC%D0%B0%D1%86%D1%96%D1%8F-%D0%BF%D1%80%D0%BE-%D0%B4%D0%B5%D1%80%D0%B6%D0%B0%D0%B2%D0%BD%D1%96-%D1%96%D0%BC%D0%B5%D0%BD/)
