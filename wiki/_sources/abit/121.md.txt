# Гайд на 121

![plashka_photo](../_static/121/plashka.jpg)

## Вступ

Спеціальність **“121 Інженерія програмного забезпечення”** відкриє перед тобою безліч можливостей у світі розробки програмного забезпечення. Ти маєш можливість реалізувати свій потенціал, отримавши необхідні навички та знання у цій галузі. Кар’єра випускників може розвиватися в різних напрямках, залежно від інтересів та здібностей.

На Факультеті прикладної математики 121-у спеціальність викладають на Катедрі програмного забезпечення компʼютерних систем (ПЗКС) за освітньою програмою «Інженерія програмного забезпечення мультимедійних та інформаційно-пошукових систем».

Детальніше про те, як до нас потрапити, що і як ми вивчаємо, чим живе факультет і наша катедра, читай далі у гайді :)

![kapibara_photo](../_static/121/kapibara.jpg)

## Для кого ця спеціальність і ким стають наші випускники? 

На ПЗКС слід іти тим, хто хоче пов’язати своє життя з айті: 

+ якщо ви ще не визначились з майбутнім напрямком, бажаними технологіями чи просто шукаєте себе; 
+ якщо визначились, але хочете отримати непогану вищу освіту, поглиблено вивчити різні розділи математики, логіки.
 
Уже під час навчання (3-4 курси) великий відсоток студентів знаходить першу роботу/стажування за профілем. З особистого досвіду авторів цього гайду скажемо, що серед наших студентів та випускників є фул-стек розробники,  фронтенд- та бекенд-розробники, гейм дизайнери, системні та бізнес аналітики в ІТ, QA та ще багато хто :)

Отже, вибір “після” доволі різноманітний і залежить від уподобань студентів та того, в якому напрямку вони побажають застосувати свої навички.  

## Умови вступу та прохідний бал

Нагальне для будь-якого абітурієнта: які умови вступу, які шанси потрапити на бюджет/контракт.

Щороку прохідні бали різняться, як і кількість бюджетних місць. 

Останні 3 роки показники були такими: 

~ Максимальний обсяг на спеціальність - 80-100. 

~ Максимальний обсяг бюджетних місць - 62-75. 

Також наведемо статистику за попередні роки:

![stats_photo](../_static/121/stats.png)

## Програма спеціальності 

Освітня програма — єдиний комплекс освітніх компонентів (предметів, дисциплін, індивідуальних завдань, курсових тощо), спланованих для досягнення визначених результатів навчання. 

Освітня програма на ПЗКС «Інженерія програмного забезпечення мультимедійних та інформаційно-пошукових систем» орієнтована на викладання дисциплін, що розвивають майбутніх інженерів всезагально. 

Освітню програму, за якою будеш вчитися впродовж чотирьох років можеш переглянути за [посиланням](https://osvita.kpi.ua/sites/default/files/opfiles/121_OPPB_IPZMIPS_2022.pdf)  або якщо цікавлять лише предмети, то їх можеш переглянути у зручнішому форматі [таблички](https://docs.google.com/spreadsheets/d/1gDKiCBRmiK40IMm8htCuAXmCndmVyCahjM6M7no9SJ0/edit?gid=0#gid=0).

Нумо детальніше розглянемо важливі профільні предмети, технології та задачі, що поставить перед тобою ПЗКС :)

![legeza_photo](../_static/121/memchik_legeza.jpg)

Якщо говорити про профільні предмети: програмування, алгоритми та структури даних, бази даних тощо, більшість з них викладачі пояснюють з нуля і мають якісні напрацьовані матеріали. І загалом предметів професійного спрямування з кожним роком навчання буде більше, тож студенти встигають себе спробувати в бекенд- та фронтенд-розробці, тестуванні, бізнес-аналізі, архітектурі та адмініструванні баз даних, комп’ютерній графіці та іншому.

Впродовж навчання познайомишся з С# (активно перші два курси), Java, Python, JavaScript, HTML, CSS та ще багато чого в залежності від предметів, які обереш, та викладачів. 


Предмети математичного спрямування: математичний аналіз, лінійна алгебра та аналітична геометрія, математична статистика та інші – залежать від викладача. Точно можна сказати, що вони вимагають якісної доуніверситетської підготовки. Хоча більшість викладачів намагаються донести і пояснити матеріал, треба бути готовим до викладання на відповідному рівні, може бути багато нових (хоч і не складних) термінів, позначень, але пояснювати “на яблуках” не будуть.  

![vnutriak_photo](../_static/121/memchik_vnutriak.jpg)

## Про вибіркові предмети
Також слід зауважати, що є обов’язкові до вивчення предмети і ті, які студенти можуть обрати. Список таких предметів можете також переглянути в табличці. Впродовж першого курсу це будуть лише обов’язкові предмети. На другому курсі студенти вибирають 2 предмети (усього за цей курс вивчать 18), на третьому - 8 (всього за курс - 18), на четвертому - 6 ( всього за курс - 16).

---

<p align="center" style="font-family: 'Georgia', serif; color: #6C6C6C;">
    Дякуємо за увагу і сподіваємось цей гайд допоміг краще пізнати 121 спеціальність на ФПМ;)
</p>

<p align="center" style="font-family: 'Georgia', serif; font-weight: bold; font-style: italic; color: #6C6C6C;">
    З любов'ю, СР ФПМ
</p>

<p align="center" style="font-family: 'Georgia', serif; font-size: 24px; color: #6C6C6C;">
    ☆*: .｡. o(≧▽≦)o
</p>

---
Якщо залишились питання, писати [сюди](https://t.me/fam_abit)^_^